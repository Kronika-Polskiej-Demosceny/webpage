---
title: Fuck the Objects
releaser: Adrar Design
platform: PC (DOS)
group: polska
credit:
year: 1993-12-00
from: Ostrowiec Świętokrzyski
youtube: https://youtu.be/RYBBgQPs3zA
thumbnail: https://i3.ytimg.com/vi/RYBBgQPs3zA/hqdefault.jpg
draft: false
type: timeline
---

W profesjonalnym wydaniu Mikroklanu głównie o komputerze IBM PC w 1988 roku można było przeczytać, że: „Trudno się ustrzec od wrażenia,że IBM realizuje w Polsce politykę „być ponad”, czyli zaporowe ceny (specjalnie wyższe dla krajów RWPG) i minimalne nakłady na promocję. Przyjęto np. zasadę nie zamieszczania reklam w czasopismach, a udział w targach wynikał w zasadzie… z uprzejmości.” Dwa lata później około 3% czytelników Top Secretu użytkowało komputery klasy PC. Zazwyczaj były to składane klony, tańsze od markowych komputerów. Sytuacja zaczęła się zmieniać gry w 1992 roku Roman Kluska i Optimus zaczęli sprzedawać pierwsze tańsze w produkcji „składaki”. Najpierw tak jak w przypadku innych platform, pojawiły się zachodnie gry z cracktrami. Powoli coraz więcej osób zaczęło w różnych miejscach Polski myśleć, aby na wzór Amigi stworzyć podwaliny pod własną demoscenę, nie oglądając się na lokalną scenę warezową. W 1993 roku powstały dwie grupy wrocławska Substance i Adrar Desing z Ostrowca Świętokrzyskiego. Właśnie ta druga wypuściła pierwsze demo „Fuck the Objects”. Brakowało wtedy jeszcze internetu, więc grupy działały nie wiedząc na początku o sobie. Zmieniło się to w 1994 kiedy powstał pierwszy numer „Bad Newsa”, który był katalizatorem rodzącej się demosceny PC. Adrar Design wpadł na pomysł pierwszego party dedykowanego komputerom osobistym. W 1995 roku zorganizowano imprezę o wszystko mówiącej nazwie „Próba Generalna”. Informacje o niej można było znaleźć na przykład w telegazecie. Scena PC prężnie działa do dziś za granicą i w Polsce.

Cezar:
>Nietypowe demo, nie powiem, bardzo ‘staroszkolne’… Autorami są członkowie grupy Adrar - Heja, Astra (wtedy jeszcze jako Micial). W demie przygrywa nam samplowana muzyka gitarowa (zagrana przez Micial’a), początkowy scroll jest zrobiony w trybie tekstowym, później autorzy przechodzą już do graficznego. Widzimy trochę zabaw z obrazami, między innymi ray-tracing, dalej shade-bobs. I w sumie tyle. Tak to się wszystko zaczynało :) Do tego - zawsze mnie zastanawiało to, że koderzy często pisali o tym co zrobili ‘shit’, ‘zrobione na kolanie kilka minut przed wypuszczeniem’, albo jak tutaj: ‘Nawet nie chciało mi się polskich liter zdefiniować’. 


