---
title: No Problems
releaser: Quartet
platform: Commodore 64
group: polska
credit:
year: 1988-08-00
from: Szczecin
youtube: https://youtu.be/4FJeg04Kt3k
thumbnail: https://i3.ytimg.com/vi/4FJeg04Kt3k/hqdefault.jpg
draft: false
type: timeline
---

W 1986 roku sieć sklepów Baltona zaczęła oferować konkurencyjny dla Atari model 8 bitowego komputera, czyli Commodore 64. Miał on premierę w 1982 roku, ale każdego gracza, mimo wysokiej ceny, kusiła ogromna liczba gier. Większość z nich miała efektowne Cracktra i to musiało zainspirować ludzi w Polsce. W 1988 roku powstały dwie grupy Deuter i Quartet. Przy czym ta druga była swoistym fenomenem. Definiowała się zgodnie z zachodnią linią przekazu nie tylko jako grupa demoscenowa, ale także crackerska. Zaczęła od cracków, intr i dem i jeszcze w roku swojego powstania stworzyła pierwszy magazyn dyskowy na polskiej demoscenie, czyli „Cheat Magazine”. Zorganizowała także zlot „Quartet party”, który wtedy bardziej przypominał miting. Co ciekawe już wtedy w produkcjach można zauważyć zjawisko, które dziś nazywamy wojną platform. Nie oszczędzono ZX Spectrum - akurat dostało się crackerowi Billowi Gilbertowi. No i także dostało się Magnusowi z atarowskiej grupy W.F.M.H. W dalszych latach można zauważyć jak duży wpływ miała grupa Quartet nie tylko na scenę C64, ale także amigową. Produkcje na Commodore są tworzone na całym świecie chętnie do dziś i ciągle reprezentują coraz wyższy poziom nie tylko artystyczny, ale także techniczny.
