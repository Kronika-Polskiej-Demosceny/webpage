---
title: Holiday in Moscow
releaser: Quartet
platform: Amiga
group: polska
credit:
year: 1989-08-07
from: Szczecin
youtube: https://youtu.be/gO5Zzhzg3fg
thumbnail: https://i3.ytimg.com/vi/gO5Zzhzg3fg/hqdefault.jpg
draft: false
type: timeline
---

Jeżeli ktoś miał Amigę w 1989 roku, to mógł zobaczyć pierwsze demo w Polsce na ten komputer. Była to produkcja wspomnianej wcześniej grupy Quartet, czyli „Holiday In Moscow”, które zakodowane zostało przez Duddiego. Znana z C64 grupa zaczęła przechodzić na następną platformę wydając magazyn Kebab. Rok później w numerze trzecim tego periodyku pojawił się raport Mr. Rafa z pierwszego zlotu fanów komputera Amiga. Można było tam przeczytać: „Co bardziej niedoświadczeni nowicjusze rozpoczęli zmagania z najnowszymi grami lub pielgrzymkę od stanowiska do stanowiska w poszukiwaniu najnowszego stuffu. I tak powoli atmosfera zaczęła nabierać coraz bardziej  cech polskiej sceny komputerowej”. W tym czasie oprócz Quartetu na scenie działał  W.F.M.H. i pojawiła się grupa Katharsis. W 1991 odbyło się pierwsze demoscenowe party w Gdyni. Potem nastąpił wysyp magów, grup i wszelakich produkcji. Przez lata polska scena amigowa była zjawiskiem, które wpłynęło na całość demosceny.
