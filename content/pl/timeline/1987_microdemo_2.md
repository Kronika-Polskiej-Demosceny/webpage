---
title: Microdemo II
releaser: EGR General Programming
platform: Atari XL/XE
group: polska
credit:
year: 1987
from: Bytom
youtube: https://youtu.be/_9lZWsHffiU
thumbnail: https://i3.ytimg.com/vi/_9lZWsHffiU/hqdefault.jpg
draft: false
type: timeline
---

W przełomowym 1985 roku Lucjan Wencel nawiązał współpracę z Atari i Peweksem. To dzięki jego inicjatywie na początku tego roku w Przedsiębiorstwie Eksportu Wewnętrznego pojawił się w sprzedaży komputer Atari. Wcześniej zaczęły też docierać zza zachodniej granicy, wraz z kupowanymi tam komputerami, złamane gry, nieliczne z zachodnimi cracktrami (to był zalążek demosceny). Ówcześnie, z powodu braku dostępu do oryginalnych wydań gier, nie istniała lokalna scena crackerska, a dystrybutorzy oprogramowania (w niemal 100% nielicencjonowanego) zadowalali się sprzedawaniem wcześniej już złamanych gier na giełdach i w tzw. “studiach komputerowych”.

Na przełomie maja i czerwca 1986 r. nieliczni jeszcze atarowcy mieli okazję spotkać się na Ogólnopolskim Spotkaniu Użytkowników w Krakowie. W następnym roku pojawiły się pierwsze dema Marka Góreckiego, znanego szerzej jako EGR General Progamming (również Górecki Productions), a już w 1988 powstały pierwsze grupy z podziałem na role (koder, grafik, muzyk, itd.). 1990 rok to pierwsze polskie copy party: Atari Stars Party w Gdańsku. Następne lata to silny rozwój i umocnienie się sceny, wkrótce pojawiły się pierwsze magi jak np. Oddech Latryny czy Paczka Tynku, a w 1994 odbyło się kultowe party w Mirowie (Shadows Party). Od lat demoscena Atari z Polski jest najaktywniejsza na świecie i wciąż tworzy nowe produkcje.
