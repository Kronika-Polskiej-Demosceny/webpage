---
title: grupa
type: vocabulary
---

Zespół osób o różnych specjalizacjach zajmujących się tworzeniem [produkcji]({{% dict/relref prodka %}}). Główne specjalizacje to: [koder]({{% dict/relref koder  %}}), [muzyk]({{% dict/relref muzyk %}}), [grafik]({{% dict/relref grafik %}}); w czasach przed powszechnym dostępem do internetu także [swapper]({{% dict/relref swapper %}}), w dzisiejszych czasach także [koordynator]({{% dict/relref koord %}}). W grupie może współpracować więcej osób o tej samej specjalizacji. 

Można należeć do więcej niż jednej grupy demoscenowej. Przynależność do grupy tradycyjnie zapisuje się w formacie “Pseudonim / Grupa1^Grupa2^Grupa3” oraz można ją zaznaczać także w indywidualnych pracach. Przynależność obowiązuje do odwołania, zazwyczaj jest powodem do dumy.

Przyjęcie do grupy następuje ze względów merytorycznych lub towarzyskich. Początkowo grupy składały się z osób działających w geograficznej bliskości, wraz z rozwojem technologii komunikacyjnych przestało to mieć znaczenie.

Niewielkie grupy zwykle tworzą prace na jedną platformę sprzętową (kiedyś — w zależności od [sprzętu]({{% dict/relref sprzęt %}}), na którym tworzył [koder]({{% dict/relref koder %}}), dziś ze względu na sentyment, tradycję lub upodobania danej grupy).

Prace znanych grup są tradycyjnym powodem ekscytacji podczas [compotów]({{% dict/relref compo %}}). Niektóre grupy mają wiernych fanów i fanki, dla których produkują markowe tiszerty i gadżety.
