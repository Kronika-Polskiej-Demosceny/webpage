---
title: party
type: vocabulary
---

(demoparty) festiwal demoscenowy poświęcony →pracom tworzonym na jednej lub wielu platformach sprzętowych lub towarzyskiemu spotkaniu osób związanych z demosceną. Podczas party zazwyczaj odbywają się [compoty]({{% dict/relref compoty %}}), czasem także koncerty na żywo muzyków demoscenowych, kwitnie życie towarzyskie i wymiana doświadczeń.

Tradycyjnie przed party publikowane są [invitki]({{% dict/relref invitka %}}). Trafiają do portali i serwisów tematycznych oraz do organizatorów innych parties, którzy wyświetlają je na →bigscreenie w ramach compotów lub poza konkursem.

Większość znanych polskich party organizowane cyklicznie: [AmiParty](https://chal.pl/) (Amiga, od 2015, Chełm), [Decrunch](https://decrunch.org/) (multiplatform, od 2015, Wrocław), [JagNES Fest](http://www.jagnes-fest.pl/) (konsole, od 2017, Starogard), [Silly Venture](http://sillyventure.eu/pl/) (Atari, od 2000, Gdańsk), [Speccy.pl Party](https://www.speccy.pl/party/) (ZX Spectrum, od 2015, Warszawa), [Xenium](https://xenium.rocks/) (multiplatform, od 2019, Katowice). 

Party na świecie odbywają się średnio raz w tygodniu. Największe europejskie party to: [Assembly](https://www.assembly.org/) (od 1992, Finlandia), [Evoke](https://evoke.eu/) (od 1997, Niemcy), [The Gathering](https://www.gathering.org/) (od 1992, Norwegia) i [Revision](https://revision-party.net/) (od 2011, Niemcy).
