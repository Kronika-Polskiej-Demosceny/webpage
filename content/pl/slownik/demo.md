---
title: demo
type: vocabulary
---

(z ang. *demonstration*) produkcja audiowizualna przedstawiana w formie wykonywalnego programu komputerowego. Najczęściej stworzona przez [grupę]({{% dict/relref grupa %}}), prezentuje umiejętności programistyczne, muzyczne i graficzne zarówno twórców, jak i platformy sprzętowej.
Podczas [party]({{% dict/relref party %}}) dema są najczęściej prezentowane na żywo na odpowiednim [sprzęcie]({{% dict/relref sprzęt %}}). Ważnym aspektem tworzenia dem jest przekraczanie lub twórcze wykorzystanie ograniczeń platformy sprzętowej.

Tradycyjnie demo zawiera kombinację twórczo zaprezentowanych, zsynchronizowanych efektów audiowizualnych, [greetsy]({{% dict/relref greetsy %}}) i listę osób zaangażowanych w jego powstanie. Demo zazwyczaj łączy różne rodzaje sztuki cyfrowej, m.in. muzykę, grafikę tekstową, bitmapową, wektorową, wizualizacje 3D, elementy wideo itp.

Pod wieloma względami produkcja dema przypomina pracę nad grą czy innym produktem multimedialnym. Wiele osób "wychowanych na demoscenie" pracuje w branży gier, produkcji audio, wideo i telewizyjnej i ogólnie pojętych nowych mediach.