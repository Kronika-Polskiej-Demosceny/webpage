---
title: Compo
type: vocabulary
---

Konkurs na demoscenowym [party]({{% dict/relref party %}}). Compoty są zazwyczaj podzielone na kategorie, z których główne to: music/msx compo, graphics/gfx compo, intro compo oraz prestiżowe [demo compo]({{% dict/relref compo %}}). W zależności od charakteru party i decyzji [orgów]({{% dict/relref org %}}) konkursy mogą dotyczyć innej dowolnej kategorii prac demoscenowych (np. ascii art compo, game compo, animation compo).

Niektóre kategorie ogólne mogą zostać uszczegółowione według odpowiedniego kryterium ograniczającego — objętości kodu (np. 4/64/128 KB intro compo), [platformy sprzętowej]({{% dict/relref sprzęt %}}) (np. PC/Amiga/Atari demo compo), techniki (np. tracked/streaming music compo lub pixel/freestyle graphics compo) itp.

[Produkcje]({{% dict/relref prodka %}}), czyli prace zgłoszone do compo, są zgłaszane z wyprzedzeniem, a następnie prezentowane na żywo podczas [party]({{% dict/relref party %}}), najczęściej na odpowiednim [sprzęcie]({{% dict/relref sprzet %}}). Publiczność oddaje głosy na [votkach]({{% dict/relref votka %}}) lub poprzez elektroniczny system głosowania, [organizatorzy]({{% dict/relref org %}}) zliczają głosy i ogłaszają wyniki. Zwycięskie prace są nagradzane symbolicznie lub materialnie, w przeszłości były także uwzględniane w [chartsach]({{% dict/relref chartsy %}}). Tradycyjnie jedna praca może być tylko raz wystawiona w compo.